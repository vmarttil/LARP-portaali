# LARP-portaali
LARP-portaali on verkkosovellus, joka tarjoaa liveroolipelien (LARP) järjestäjille ja osallistujille helppokäyttöisen ja tarkoitusta varten suunnitellun ympäristön pelien ilmoittautumisten ja hahmojakojen toteutukseen ja hallintaan. Sovellus tarjoaa peleihin liittyvän tiedon tarkasteluun ja käsittelyyn erilliset käyttöliittymät pelinjärjestäjille ja pelaajille. Pelinjärjestäjän käyttöliittymän kautta on mahdollista tarkastella, määritellä, laskea ja hallinnoida peliin liittyviä tietoja, kuten pelin julkisia tietoja, sen hahmoprofiileja, ilmoittautumislomaketta, ilmoittautumisia ja hahmojakoon liittyviä tilastotietoja. Pelaajan käyttöliittymän kautta on mahdollista tarkastella tarjolla olevia pelejä ja niihin liittyviä julkisia tietoja sekä täyttää pelien ilmoittautumislomakkeita ja tarkastella ilmoittautumiseen liittyviä tilannetietoja.
